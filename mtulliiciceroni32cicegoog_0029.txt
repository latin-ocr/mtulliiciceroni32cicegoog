14 DE IMPERIO CN. POMPEII ORATIO.

tam diuturnum, tam longe lateque dispersumque
bello omnes gentes ac nationes prerrrebantur, en.
Pompeius extrema hieme apparavit, ineunte vere sus·
cepit, media aestate confecit.

XIII. 36. Est haec divina atquc incredibilis vir· Ι
tus imperatoris. Quid ceterae, quas paullo ante com·
memorare coeperam, quantae atque quam multae
suntI Non enim bellandi virtus solum in summo
ac perfecto imperatore quaerenda est, sed multae sunt
artes eximiae huius administrae comitesque virtutis
Ae primurn quanta innocentia debent esse imperato
resi quanta deinde in omnibus rebus temperantia,
quanta fide, quanta· facilitate, quanto ingenio, quanta
humanitate? Quae breviter qualia sint in Cn. Pom-
peio consideremus: summa enim omnia sunt, Qui-
riteS, sed ea magis ex aliorum contentione quam ipsa
per sese cognosci atque inteliigi possunt. 37. Quem
enim imperatorem possumus ullo in numero putare,
cuius in exercitu centuriatus veneant atque venierint?
Quid hunc hominem magnum aut amplum dere pub-
lica cogitare, qui pecuniam ex aerario depromptam
ad bellum administrandum aut propter cupiditatem
provinciae magistratibus diviserit aut propter avari-
tiam Romae in quaestu reliquerit? Vestra admur-
muratio facit, Quirites, ut agnoscere videamini qui
hacc fecerint: ego autem nomino neminem: qua rc
irasci mihi nemo poterit, nisi qui ante de se voluerit
confiteri. Itaque propter hanc avaritiam imperato-
rum quantas calamitates, quocumque ventum est,
nostri exercitus ferant quis ignorat? 38. Itinera
quae per hosce annos in Italia per agros atque op-
pida civium Romanorum nostri imperatores fecerint
recordamini: tum facilius statuetis quid apud exte
ras nationes fieri existimetis. Utrum plures arbitra-
mini pcr hosce annos militum vestrorum armis hos-
tium urbes an hibernis sociorum civitates esse dele
tasi Neque enim potest exercitum is continere im-
perator, qni se ipse non continet, neque seuerus esse

 

