cur. vui-x, 1 re-aa. sr

totam hanc legationem: adsiduitatis'et operarum
harum cotidianarum putat esse consulatum. Apud
exercitum mihi fueris, inquit, tot annos, forum non
attigeris: afueris tam diu, et, cum longo intervallo
veneris, cum iis, qui in foro habitarunt, de dignitate
contendas? Primum ista nostra adsiduitas, Servi,
nescis quantum interdum adferat hominibus fastidii,
quantum satietatis? Mihi quidem vehementer ex-
pediit positam in oeulis esse gratiam. Sed tamen
ego mei satietatem magno meo labore superavi 01 tu
item fortasse: verum tamen utrique nostrum deside-
rium nihil obfuisset. 22. Sed ut hoc omisso ad
studiorum atque artium contentionem revertamur,
qui potest dubitari quin ad consulatum adipiscendum
multo plus adferat dignitatis rei militaris quam iuris
civilis gloriat Vigiles tu de noete ut tuis consulto-
ribus respondeas: ille ut eo, quo intendit, mature
cum exercitu perveniat. Te gallorum, illum bucina· .
rum cantus exsuscitat. Tu actionem instituis, ille
aciem instruit. Tu caves ne tui consultores, ille ne
urbes aut castra capiantur. Ille tenet et scit ut hosti-
um copiae, tu ut aquae pluviae arceantur. Ille ex-
ercitatus est in propagandis finibus, tu in regendis,
ac nimirum-dicendum est enim quod sentio—rei
militaris virtus praestat ceteris omnibus. X. Haec
nomen populo Romano, haec huic urbi aeternam glo-
riam peperit :' haec orbem terrarum parere huic im-
perio coegit: omnes urbanae res, omnia haec nostra
praeclara studia et haee forensis laus 01 industria
latent in tutela ao praesidio bellicae uirtutis Simul
atque increpuit suspitio tumultus, artes ilico nostrae
conticescunt.

23. Et quoniam mihi videris istam scientiam iuris
tamquam filiolamosculari tuam, non patiar tc in
tanto errore versari, ut istud nescio quid, quod tanto
opere didicisti, praeclarum aliquid esse arbitrere.
Aliis ego te virtutibus, continentiae, gravitatis, iusti-¹
tiae, fidei, ceteris omnibus consulatu et <inidipsum

0

 

